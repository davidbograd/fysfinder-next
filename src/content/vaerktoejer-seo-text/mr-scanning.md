## MR-scanning begreber og fund – sådan læser du dit MR-resultat

En MR-scanning indeholder sjældent talværdier som ved blodprøver eller DEXA-scanninger. I stedet beskriver radiologen dine MR-billeder med faste begreber og graderinger, som fortæller noget om væv, signalforandringer og mulige fund.

Nedenfor forklares de mest almindelige udtryk, så du nemt kan forstå, hvad der står i dit MR-svar – uden lægesprog.

| MR-begreb               | Hvad betyder det?                                | Typisk fortolkning                            |
| ----------------------- | ------------------------------------------------ | --------------------------------------------- |
| Signalforandring        | Et område der ser anderledes ud på MR-billedet   | Kan indikere irritation, inflammation eller skade |
| Hypointens              | Området fremstår mørkt på MR-billedet            | Ofte arvæv, forkalkning eller kronisk forandring |
| Hyperintens             | Området fremstår lyst på MR-billedet             | Ofte væske, inflammation eller akut skade     |
| Ødem                    | Væskeophobning i væv eller knogle                | Tegn på overbelastning, irritation eller skade |
| Degenerative forandringer | Slid- eller aldersrelaterede ændringer         | Almindeligt og ikke altid årsag til smerter   |

## Oversættelse af latinske ord på MR scanningsrapport

| Latinsk udtryk på MR-rapporten | Betydning på almindeligt dansk                 |
| ------------------------------ | ---------------------------------------------- |
| Abscess                        | Byld (pusansamling)                            |
| Arthrose                       | Slidgigt                                       |
| Atrophi                        | Muskelsvind eller vævstab                      |
| Bursa                          | Slimsæk (beskytter led mod friktion)           |
| Cartilage                      | Brusk                                          |
| Cervical                       | Nakke (halsdelen af rygsøjlen)                 |
| Columna                        | Rygsøjle                                       |
| Corpus vertebrae               | Ryghvirvelens "krop"                           |
| Degeneration                   | Slidforandring                                 |
| Discus intervertebralis        | Disk mellem ryghvirvlerne                      |
| Diskusprolaps                  | Udposning af disk                              |
| Fibrose                        | Dannelse af arvæv                              |
| Fractur                        | Knoglebrud                                     |
| Hernia                         | Brok eller udposning                           |
| Inflammation                   | Betændelse                                     |
| Læssion                        | Skade eller læsion                             |
| Ligamentum cruciatum           | Korsbånd                                       |
| Lumbal                         | Lænden (den nedre del af rygsøjlen)            |
| Luxatio                        | Ledskred (et led går af led)                   |
| Menisc læssion                 | Skade på menisk i knæet                        |
| Necrose                        | Vævsdød                                        |
| Oedem                          | Væskeansamling eller hævelse                   |
| Ruptur                         | Overrivning (f.eks. af en sene eller ligament) |
| Scoliosis                      | Skævhed i rygsøjlen                            |
| Spondylolisthese               | Fremadglidning af ryghvirvler                  |
| Stenose                        | Forsnævring (f.eks. spinal stenose)            |
| Tendinitis                     | Senebetændelse                                 |
| Thoracal                       | Brystryggen (midterdelen af rygsøjlen)         |
| Tumor                          | Svulst eller knude                             |

## Hvad er en MR scanning?

En MR-scanning (magnetisk resonans-scanning) er en avanceret billeddiagnostisk metode, der benytter stærke magnetfelter og radiobølger til at skabe detaljerede billeder af kroppens indre. MR-scanninger udføres for at undersøge organer, muskler, led og andet væv uden brug af skadelig stråling.

### Hvorfor udføres en MR scanning?

En MR-scanning kan identificere sygdomme, skader eller abnormiteter som betændelse, brud, slidgigt, diskusprolaps eller tumorsygdomme. Metoden vælges ofte, når der kræves høj præcision og detaljerede billeder, især af blødt væv som muskler, nerver og led.

### Hvordan foregår en MR scanning?

Under scanningen ligger du i en cylinderformet scanner, som genererer et stærkt magnetfelt. Du skal ligge stille under hele proceduren for at sikre klare billeder. Proceduren er smertefri, men maskinen laver høje bankende lyde. Derfor får du typisk høretelefoner eller ørepropper.

![Moderne MR-scanner (Magnetic Resonance Imaging) i et lyst, professionelt hospitalsmiljø](/images/mr-scanning/mr-scanner-process.jpg)

## Hvad kan man se på en MR scanning?

En MR-scanning kan vise en lang række forskellige områder i kroppen. Her er nogle af de hyppigste MR-scanningstyper baseret på kroppens dele:

| Kropsområde                  | Bruges ved                                                                                |
| ---------------------------- | ----------------------------------------------------------------------------------------- |
| **MR scanning af rygsøjlen** | Viser slidgigt, diskusprolaps, rygmarvsbetændelse, tumorer og nerveproblemer.             |
| **MR scanning af knæet**     | Afslører skader på menisk, korsbånd, brusk, slidgigt og betændelsestilstande.             |
| **MR scanning af hjernen**   | Anvendes ved mistanke om blodprop, blødning, tumor, multipel sklerose (MS) og epilepsi.   |
| **MR scanning af skulderen** | Finder skader på rotatormanchetten, impingement-syndrom, ledvæskeansamlinger og slidgigt. |
| **MR scanning af maven**     | Kan opdage lever- eller nyresygdomme, tumorer, cyster eller tarmsygdomme.                 |

## Hvor lang tid tager en MR scanning?

Varigheden af en MR scanning afhænger af det område, der skal undersøges:

| Kropsområde                              | Varighed (afhængig af omfang) |
| ---------------------------------------- | ----------------------------- |
| **MR scanning af knæ**                   | 15-30 minutter                |
| **MR scanning af rygsøjlen**             | 20-45 minutter                |
| **MR scanning af hjernen**               | 20-40 minutter                |
| **MR scanning af skulder**               | 15-30 minutter                |
| **MR scanning af mave og indre organer** | 30-60 minutter                |

## Forberedelse til MR scanning – Sådan forbereder du dig

Forberedelsen til en MR scanning kræver typisk få, men vigtige trin:

### Tal med din behandler

Fortæl om eventuelle sygdomme, allergier, graviditet eller metalimplantater i kroppen.

### Undgå smykker og metalgenstande

Du skal fjerne smykker, briller, piercinger og ure inden scanningen.

### Beklædning under scanningen

Ofte bliver du bedt om at tage hospitalstøj på, men nogle gange kan du beholde dit eget tøj, så længe det er uden metaldele.

### Mad og drikke før scanning

Følg de anvisninger, du har fået af klinikken. Normalt kan du spise og drikke som sædvanligt, men ved scanning af maven skal du muligvis faste.

## MR scanning henvisning – Hvem kan give henvisning?

For at få en MR scanning i Danmark skal du have en henvisning. Henvisningen kan udstedes af følgende behandlere:

| Behandler              | Forklaring                                                                                                                                     |
| ---------------------- | ---------------------------------------------------------------------------------------------------------------------------------------------- |
| **Praktiserende læge** | Din egen læge kan henvise dig til en MR scanning efter vurdering af dine symptomer og behov.                                                   |
| **Speciallæge**        | En speciallæge (f.eks. ortopædkirurg, neurolog eller reumatolog) kan også henvise dig, hvis du behandles for specifikke sygdomme eller skader. |
| **Kiropraktor**        | Ved bestemte ryg- eller ledproblemer kan en kiropraktor også henvise dig direkte til MR scanning.                                              |

## Ofte stillede spørgsmål om MR scanning

### Kan alle få en MR scanning?

De fleste kan få en MR scanning, men personer med visse typer metalimplantater, pacemaker eller andre elektroniske implantater bør informere personalet, da dette kan forhindre scanning.

### Er en MR scanning farlig?

Nej, en MR scanning er ikke farlig, da den ikke bruger stråling. Den er helt sikker, hvis retningslinjerne følges.

### Hvordan får jeg svar på min MR scanning?

Du får normalt svar fra din henvisende behandler inden for få dage efter scanningen.

### Er MR scanning og CT scanning det samme?

Nej. En MR scanning bruger magnetfelter, mens en CT scanning benytter røntgenstråling.

### Kan man have klaustrofobi under MR scanning?

Ja, nogle patienter oplever ubehag eller angst under MR scanningen. Informér personalet på forhånd, hvis du lider af klaustrofobi, så der kan tages særlige hensyn. Ved at benytte FysFinders MR-scanningsrapport oversætter, kan du hurtigt og effektivt forstå resultatet af din scanning og dermed tage aktiv del i dit eget behandlingsforløb.
