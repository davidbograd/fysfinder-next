## Hvad er STarT Back Screening Tool?

STarT Back Screening Tool er et valideret spørgeskema, der hjælper med at vurdere risikoen for, at akutte rygsmerter udvikler sig til længerevarende problemer. Værktøjet bruges af fysioterapeuter og sundhedspersonale til hurtigt at kategorisere patienter i lav, mellem eller høj risikogruppe, hvilket sikrer en mere målrettet behandling.

## Hvordan fungerer STarT Back Screening Tool?

STarT Back Screening Tool "testen" består af ni korte spørgsmål, som fokuserer på både fysiske og psykosociale faktorer. Når du besvarer spørgsmålene, vurderes din risiko baseret på dine svar. Resultatet kan hjælpe dig og din fysioterapeut med at tilpasse en behandlingsplan, der matcher din specifikke situation.

## Hvorfor er STarT Back Screening Tool vigtigt?

Når du har taget testen, kan du hurtigt identificere risikoen for varige rygsmerter tidligt, som kan være afgørende for effektiv behandling af dine rygsmerter. Ved at bruge STarT Back Screening Tool kan fysioterapeuter hurtigere iværksætte den rette indsats mod dine rygsmerter, som reducerer risikoen for at du får kroniske smerter, så du får en bedre livskvalitet.

## Hvem bør bruge STarT Back Screening Tool?

STarT Back Screening Tool er relevant for:
Dig som har akutte eller tilbagevendende rygsmerter
Dig der ønsker en hurtig vurdering inden opstart af fysioterapi
Fysioterapeuter der vil tilpasse deres behandling baseret på patienters risikoprofil
Hvis du oplever rygsmerter nu, anbefaler vi, at du udfylder spørgeskemaet, så du kan tage hånd om dine symptomer i tide og undgå varige mén.

## Hvordan bruges resultatet af STarT Back Screening Tool?

Efter du har gennemført spørgeskemaet, får du en score, som placerer dig i en af tre kategorier:

| Risikoniveau  | Anbefaling                                                                            |
| ------------- | ------------------------------------------------------------------------------------- |
| Lav risiko    | Anbefales simpel rådgivning og let øvelsesterapi.                                     |
| Mellem risiko | Kræver målrettet fysioterapi med fokus på funktion og mobilitet.                      |
| Høj risiko    | Behov for en mere omfattende indsats, som også tager højde for psykosociale faktorer. |

Resultatet kan hjælpe din fysioterapeut med at skræddersy et individuelt behandlingsforløb for dig.

## Hvor kan jeg finde fysioterapeuter, der bruger STarT Back Screening Tool?

På FysFinder.dk kan du nemt finde fysioterapeuter i hele Danmark, som anvender STarT Back Screening Tool som en del af deres vurdering og behandling. Brug vores platform til at:
Sammenligne klinikker
Læse anmeldelser
Se priser og specialer
Booke tid direkte
Find en fysioterapeut nær dig og tag det første skridt mod en ryg uden smerter.

## Ofte stillede spørgsmål om STarT Back Screening Tool

### Er STarT Back Screening Tool kun for alvorlige rygproblemer?

Nej, værktøjet kan bruges af alle med akutte eller milde rygsmerter for at vurdere risikoen for forværring.

### Er det gratis at bruge STarT Back Screening Tool på FysFinder.dk?

Ja, det er helt gratis at bruge værktøjet via vores platform.

### Hvor lang tid tager det at udfylde spørgeskemaet

Det tager typisk under fem minutter at besvare alle spørgsmålene.

### Kan jeg bruge STarT Back Screening Tool uden at konsultere en fysioterapeut?

Ja, men det anbefales, at du følger op hos en fysioterapeut, især hvis du får en mellem eller høj risikoscore.
